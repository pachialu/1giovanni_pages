---
layout: page
title: Prima Lettera di Giovanni
description: v.20220525
---

Dio è Luce. Dio è Amore. Se seguiamo Gesù, dobbiamo amarci tra di noi e
amare Dio. Il resto del mondo ci riconoscerà come cristiani dal nostro
comportamento. In particolare, dobbiamo curare il rapporto con i membri
della chiesa o comunità locale, che Giovanni chiama 'fratelli'.

I concetti espressi da Giovanni sono semplici e ripetuti molte volte in
modi diversi.

Questa lettera non ha un destinatario preciso, ma molto probabilmente è
diretta a cristiani non ebrei della zona del Mediterraneo e scritta
intorno all'anno 100.

Gli studiosi dicono che questa lettera è stata scritta anche per
contrastare le idee di alcuni cristiani che oggi chiamiamo "Gnostici".
Gli Gnostici, tra le altre cose, affermavano che:

-   lo spirito è il bene e, viceversa, il corpo è il male
-   ci si salva arrivando alla "vera conoscenza", sminuendo il ruolo di
    Gesù,
-   Gesù non è stato contemporaneamente Uomo e Dio, o forse solo per un
    certo tempo

Giovanni denuncia le dottrine di questi maestri deviati e addirittura li
contrappone a Gesù, chiamandoli '*antiGesù*'. Il vero cristiano dipende
totalmente da Gesù e sa che la salvezza arriva affidandosi a lui.
